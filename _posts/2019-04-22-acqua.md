---
title: "Acqua"
layout: post
excerpt_separator: <!--more-->
---

[](/assets/images/acqua.jpg)

<!--more-->

Gola deserta, gola desolata, aguzza, sterminata. Gli uomini del villaggio deperiscono, poi muoiono. E' un condotto irto, inospitale, brutalmente asciutto, abbandonato. Non un filo di vento. Non un filo di voce. Non avevano ormai più niente. Chi era rimasto si accasciava a terra stremato. Urlavano aiuto. Un urlo elettrico a basso voltaggio. Turbini di vento trascinavano via le case. Era un vento caldo, incandescente. Un vento grigio e denso di detriti. Non sentivano il passare del tempo. Era una caverna buia, vaporosa, pulviscolare. Poche famiglie ci credevano ancora. A qualche isolato di distanza si intravedevano le fiamme.

La loro pelle è un impasto pungente, un groviglio di fibre vegetali.

*Poi ancora il frastuono del vento*.

Ci vorranno ore, forse giorni, affinché la tempesta si diradi. Chi ha contato i battiti del cuore parlerebbe di anni. C'è che ha contato, chi è scappato camminando nella sabbia fino a quando non si squarcia il cielo con il mare. Solo a quel punto chi era rimasto chino in ginocchio alza la testa. In un attimo un dirompente silenzio riempie le cavità degli uomini risorti. Un Artigiano dalle mani esperte, restauratore di ogni singolo frammento. Veneranda madra generatrice di vita. Sacerdotessa degli indifesi.

Questo sei,

Acqua.