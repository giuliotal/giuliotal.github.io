---
title: "Mani"
layout: post
---

![](/assets/images/mani.png)

Quando attraverso le mani  
Rimuovo residui organici  
Da oggetti artificiali che separano la mia anima  
Dalla carne  
Quando la temperatura corporea si abbassa  
Perché soltanto nella privazione del calore  
Materno  
Sento che l'espressione artistica è un profondo  
Atto di ribellione  
E tu colpevole lettore  
Sei il bip di un tornello  
Sei il bip di un tornello  
Il bip di un tornello  
Il bip  
Il bip  
Il bip  
Silicio  
Che materializza la spunta verde di un pagamento  
E muove sopra e sotto un ascensore sociale  
Una conversazione davanti ad un alcolico sgargiante  
Guarnito con verdi foglie  
Soffocate da pensieri inespressi  
Perché il linguaggio non è un medium democratico  
Quando collidono i vuoti di bestie invisibili  
E digrigno i denti  
Le dita delle mani si contorcono  
Nel riflesso di una cornice di vetro  
Per afferrare e schiacciare in un pugno  
L'odio impalpabile e muto  
Ansimante nelle bolle d'aria che scorrono  
Nell'obsoleto impianto di riscaldamento del mio palazzo  
E rido  
Follemente rido  
Del tempo che alimenta questa lisergica allucinazione  
Perché è grazie al tempo che accumulo numeri  
Tra i cui numeri annovero punti  
Elargiti dallo scrigno dorato di un monarca  
Per andare a vedere Sorrentino  
Al cinema Beltrade