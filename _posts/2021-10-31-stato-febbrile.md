---
title: "Stato febbrile"
layout: post
categories: media
---

![](/_images/stato-febbrile.jpg)

In uno stato febbrile, il cittadino gode di un limitato statuto delle libertà (purtroppo non sono ancora arrivati gli effetti della rivoluzione francese). Ad esempio, una delle libertà che innanzitutto viene a mancare, è la libertà di decidere cosa fare nei prossimi dieci giorni: la programmazione, la vista lunga, non sono cose ben viste nello stato febbrile, anzi, proprio quando le cose tendono ad incastrarsi nonostante tutte le peripezie delle settimane precedenti, proprio quando: 

> "ah ok, finalmente è arrivato il momento di"

**Gelo**

Le forze segrete dello stato febbrile infatti (sono costretto a constatare qui con voi che questa nostra conversazione potrebbe spingersi troppo oltre) agiscono in maniera estremamente subdola, sottile dapprima, quasi come se fosse tutto un errore dei nostri fallibili sensi

> "Ma... sarà mica che... no è che ho dormito male... in effetti guarda, basta un power nap dopo pranzo 18 minuti cronometrati e sei come nuovo"

E' un gesto di un artista, e vi confesserò che, neppure dopo i miei 5 giorni di reclusione, rimuginando sugli avvenimenti che mi hanno riguardato personalmente, sarei in grado di distinguerlo da un *soffio di vento*

E se tutto cominciasse da lì? Proprio da un soffio di vento? Se fosse un soffio di vento a trasformare i sognatori in cittadini dello stato? Se farsi accarezzare dalla brezza ottobrina fosse un reato tanto grave quanto silenzioso?