---
title: "Ambra"
layout: post
---

![](/assets/images/ambra.png)

Pulsa di una linfa lontana Firenze  
Che attraversa il tempo e lo confonde  
Trasporta indefinita attraverso sguardi  
Terre lontane e vite inconcepibili  
Ma tangibili e raggiungibili da organi umani  
Nell'orizzonte di un pensiero  
Sorvola l'Arno  
Un'aquila di fotoni scruta e si nutre  
Di contatti elettromagnetici  
E dalla mistica rivelazione di essere  
Ogni giorno a sua insaputa  
Un essere umano  

Fin quando inesorabile il sole  
Vita e morte ogni giorno decreta  
Inferno misericordioso irradia  
Per assottigliarsi e da linea diventare punto  
E in quel punto accumulare il conto  
Di dense transazioni energetiche  
E collisioni di mondi invisibili  
In una processione di anime devote  
Accecate dal riflesso di un'ambra  
Fossile di noi